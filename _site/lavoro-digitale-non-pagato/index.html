<!DOCTYPE html>
<html lang="en-US">
  <head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">

    <!-- Begin Jekyll SEO tag v2.7.1 -->
<title>Lavoro digitale non retribuito | giardino punk</title>
<meta name="generator" content="Jekyll v4.2.0" />
<meta property="og:title" content="Lavoro digitale non retribuito" />
<meta name="author" content="Stefano Zuliani" />
<meta property="og:locale" content="en_US" />
<meta name="description" content="Riconoscere la creazione di contenuti come un lavoro vero e prorpio è un passo necessario per capire che cosa stiamo facendo sui social network" />
<meta property="og:description" content="Riconoscere la creazione di contenuti come un lavoro vero e prorpio è un passo necessario per capire che cosa stiamo facendo sui social network" />
<meta property="og:site_name" content="giardino punk" />
<meta property="og:image" content="/imgs/img0.jpg" />
<meta name="twitter:card" content="summary" />
<meta property="twitter:image" content="/imgs/img0.jpg" />
<meta property="twitter:title" content="Lavoro digitale non retribuito" />
<meta name="twitter:site" content="@ZulianiStph" />
<meta name="twitter:creator" content="@waldekm" />
<script type="application/ld+json">
{"@type":"WebPage","url":"/lavoro-digitale-non-pagato/","image":"/imgs/img0.jpg","headline":"Lavoro digitale non retribuito","author":{"@type":"Person","name":"Stefano Zuliani"},"description":"Riconoscere la creazione di contenuti come un lavoro vero e prorpio è un passo necessario per capire che cosa stiamo facendo sui social network","@context":"https://schema.org"}</script>
<!-- End Jekyll SEO tag -->


    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=G-6HDSQXT8C4"></script>
    <script>
      window.dataLayer = window.dataLayer || [];
      function gtag(){dataLayer.push(arguments);}
      gtag('js', new Date());

      gtag('config', 'G-6HDSQXT8C4');
    </script>

    <link rel="stylesheet" href="/assets/css/style.css?v=9208c611db57a5c5fdc4ad4679711ea08ce706ae">
    <link rel="stylesheet" href="/assets/css/altstyle.css">
    <link rel="stylesheet" href="/assets/css/neon.css">
    <link rel="shortcut icon" href="/imgs/favicon.png">
  </head>
  <body>

    <div class="panel" id="up">
      
      <h1 class="site-title"><a href="/">giardino punk</a></h1>
      

      <div class="px-3 my-5 markdown-body">
        

        <h1 id="lavoro-digitale-non-retribuito">Lavoro digitale non retribuito</h1>

<p>La democratizzazione di Internet e l’esplosione degli <strong>User Generated Contents</strong>, ossia quel meccanismo per cui oggi anche mia nonna può mostrare al mondo le sue fotografie d’autore scattate con lo smartphone, è al centro di moltissimi dibattiti, dalle fake news all’hate speech, dalla crisi dell’industria culturale tradizionale a quella della democrazia rappresentativa. Non saprei entrare nel merito e dare un giudizio su queste questioni. E anche se fossi capace, credo che sarebbe un giudizio sterile. D’altronde sono qui a scrivere [<a href="digital-gardens/digital-gardens.md" title="Digital gardens">digital-gardens</a>], la mia opinione è autoevidente.</p>

<p>Quello in cui vorrei mettere il becco, invece, sono le conseguenze economiche. Il fatto di traslare la “creazione” di contenuti digitali dal campo del lavoro (almeno in parte) salariato a quello del tempo libero comporta, secondo me, una mispercezione di quello che questa attività effettivamente è. Non sono un economista, ma lavoro con Internet anch’io, e un paio di cose mi sembra di averle capite.</p>

<h3 id="lavoro-e-non-lavoro">Lavoro e non lavoro</h3>

<p>Quella del lavoro non retribuito è una vecchia questione, <a href="https://it.wikipedia.org/wiki/Karl_Marx">Karl Marx</a> per intenderci. In pochissime parole: è proprio del modo di produzione capitalistico il fatto che esista una parte di lavoro che non è retribuita al lavoratore nel suo salario, ma serve a produrre plusvalore a beneficio del capitalista. È normale. È giusto? Non lo so, ma è un fatto. La considero una questione chiusa (se hai voglia di riaprirla ti consiglio di andare a leggere direttamente <a href="https://www.marxists.org/archive/marx/works/1867-c1/index.htm">il <em>Capitale</em></a>, ma per sommi capi la trovi anche in un manuale di filosofia del liceo). Quindi forse il titolo di questa nota non dovrebbe essere “Lavoro digitale non retribuito”, ma “<strong>Lavoro digitale non riconosciuto</strong>”. È di questo che stiamo parlando.</p>

<h3 id="creazione-di-contenuti">Creazione di contenuti</h3>

<p>Un’altra cosa di cui nessuno si sorprende è che <strong>l’attività creativa non sempre si traduca in un mestiere</strong>. Mi piacerebbe metterla a paragone per esempio con il mestiere del pittore.</p>

<p>Al di là del giudizio sulla qualità del’opera, posso pensare a montagne di ottimi pittori che, per scelta o meno, si sono mantenuti nella sfera della passione, dell’attività amatoriale, senza farne una vera e propria professione. Altri, invece, hanno trovato il modo di vivere (o perlomeno guadagnare qualcosa) con la loro arte. Lo stesso succede anche per i digital content creators. Non tutti i vecchi blogger sono diventati scrittori, è chiaro. Come ci sono i pittori con le cantine piene di tele ammucchiate a fare polvere, ci sono romanzieri coi cassetti che traboccano di cartacce, e creators con le note del telefono e il blog pieni di ottime idee.</p>

<p>Fin qui il senso della parola “creators” mi sembra che non sia cambiato più di tanto col grande tuffo nella Rete.</p>

<h3 id="produzione-di-contenuti">Produzione di contenuti</h3>

<p>Il problema si presenta insieme ai <strong>social network</strong>. Quando queste idee vengono effettivamente distribuite, il gioco cambia. Mentre da pittore posso regalare i miei disegni, posso fare un ritratto a un amico ecc., e il tutto rientra nell’attività creativa di cui parlavo sopra, i social network cambiano la posta in gioco. Facebook è l’amico a cui regali tutti i tuoi album da disegno dicendo: “beh, mostrali un po’ in giro”, e che sistematicamente corre a venderli all’asta, tenendo per sé il ricavato. Il fatto che tu come “creator” non percepisca il tuo lavoro come un lavoro, una <em>produzione</em> in senso industriale e marxista, dà la possibilità alle piattaforme di appropriarsi del valore che produci senza darti niente in cambio (se non una forma di visibilità che è comunque vincolata alle sue regole e che potrebbe non tradursi mai in entrate vere e proprie). Praticamente quello del content “creator” è il lavoro più vantaggioso del mondo, perché dà il 100% di plusvalore per loro e per niente in salario per il lavoratore.</p>

<p>Per questo continuo a inisistere sul fatto che la “creazione di contenuti” non è “creazione” nella logica della creazione artistica, ma è a tutti gli effetti “produzione” di contenuti, nella logica di un sistema di lavoro non salariato in cui qualcuno guadagna dal tuo lavoro. E quando parlo del guadagno delle piattaforme intendo prima di tutto la loro stessa esistenza, oltre ovviamente agli introiti pubblicitari. Tieni sempre a mente che il valore di Facebook – uno a caso – è il valore delle persone che lo usano: <strong>un social network vuoto e senza prospettiva d’uso, fosse anche il sito più complesso di sempre, varrebbe zero</strong>.</p>

<p>Con questo non sto dicendo che si sbagliato esibire le proprie creazioni, né che per farlo sia meglio entrare all’interno di sistemi che prevedono giudizi di valore più o meno arbitrari da parte di istituzioni riconosciute che fanno ovviamente i propri interessi (editori, galleristi, software house, talent scout, progammi televisivi, ma anche agenzie di recruiting se sei un influencer…). Quello che sto dicendo è che la scelta non si limita a questi due modelli. A un certo punto si è deciso che la Rete fosse libera, ed è ancora così, non dimentichiamocelo.</p>

<p class="date">Scritto il 25 febbraio 2021.</p>



        
      </div>

      <a href="#up" class="up"><img src="/attachments/up.png" class="uparrow" /></a>

      <a href="/credits" class="credits">Credits</a>

      </div>
      
      
      <script type="text/javascript">
        // Hack: Replace page-link with "Page Title"
        document.querySelectorAll(".markdown-body a[title]").forEach((a) => {
        a.innerText = a.title;
        });
        // Hack: Remove .md extension from wikilinks to get the html in jekyll
        document.querySelectorAll("a").forEach(l => {
          if (l.href.endsWith('.md')) {
            l.href = l.href.substring(0, l.href.length-3)
          }
        })
      </script>

    <script src="https://cdnjs.cloudflare.com/ajax/libs/anchor-js/4.1.0/anchor.min.js" integrity="sha256-lZaRhKri35AyJSypXXs4o6OPFTbTmUoltBbDCbdzegg=" crossorigin="anonymous"></script>
    <script>anchors.add();</script>
    
  </body>
</html>