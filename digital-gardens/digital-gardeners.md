---
layout: alternative
title: Digital Gardeners
description: Chi sono questi strani individui che si aggirano per il web con le mani sporche di terriccio?
date: 2021-02-22
img: /imgs/img0.png
---

# Digital Gardeners

## Chi sono questi strani individui che si aggirano per il web con le mani sporche di terriccio?

Ficcanasando nel digital garden di [Maxime Vaillancourt](https://maximevaillancourt.com/) ho scoperto che esiste un [gruppo Telegram](https://nesslabs.com/digital-gardeners), cito:

>for people actively using (sometimes building) solutions to tend to their mind garden.

Posso finalmente confessartelo: finora non ero del tutto sicuro che qualcuno effettivamente stesse usando e sviluppando [[digital-gardens]]. E non è una questione di numeri (un fenomeno è un fenomeno anche se lo fanno in pochi, tipo lo sapevi che la prima edizione del singolo [*God Save the Queen* dei Sex Pistols](https://www.youtube.com/watch?v=yqrAPOZxgzU) uscì in pochissime copie e adesso è uno dei dischi più ricercati di sempre? - pare ce ne siano in giro nove).

Il punto è che, oltre al sopracitato Maxime Villancourt, pare che nessuno abbia mai sentito il bisogno di sviluppare un template per [Jekyll](https://jekyllrb.com/) pensato propriamente per i giardini digitali, e questo mi ha fatto riflettere. A volte sembra quasi che [Maggie Appleton](https://github.com/MaggieAppleton/digital-gardeners) si sia inventata tutto (e sì, lo so che oltre a Jekyll ci sono [Gatsby](https://www.gatsbyjs.com/) e Hugo e altri mille tools!).

Ammesso e non concesso che questi digital gardeners effettivamente esistano, prima di tutto vorrei capire **qual è l'origine della loro ossessione per la letteratura** - hai fatto caso ai tre tools che ho citato? In effetti, ho notato che da quando ho cominciato a interessarmi alle strutture dei digital gardens non ho più trovato in tempo di leggere [[libri]]. L'ironia non gli manca.

Una cosa che tutti i digital garden che ho visto hanno in comune è un certo **minimalismo estetico**, la tendenza a concentrare la curiosità del gardener più sul contenuto testuale che sull'aspetto - il che è abbastanza incredibile, se consideri che diversi di loro sono grafici e illustratori o [[ux-ui]] designer e developer. È vero quello che dico sempre, ossia che ci sono note praticamente su qualsiasi cosa, ma è anche vero che sono collocate all'interno di ambienti che, dal punto di vista visivo, non hanno granchè di interessante (e con questo non voglio certo dire che l'[[estetica-neon]] sia un'idea originale nè tanto meno una bellezza conturbante).

Un'altra cosa che vorrei aggungere all'identikit del giardiniere digitale è una bella spilla col gattino da appuntare alla felpa. I digital gardeners sono quasi tutti **grandi appassionati di [GitHub](https://github.com/) e materiale open source**. Nella vita fanno gli sviluppatori, o perlomeno sono degli smanettoni capaci di fatturarci su. Sono liberali (anche se sembra contraddire la questione dell'open source) e progressisti. Sono attivi su Twitter, ascoltano podcast e seguono l'hashtag "#webdeveloping". Ma in fondo, di cosa parlano?

Io credo di se stessi.

Hanno trovato un modo culturalmente appetibile di essere micro-influencer nel web, licenziando i social network e le loro dinamiche di capitalismo della sorveglianza (in effetti, molti gardeners che ho visto sono anche attenti ai temi della privacy). Quello che mi sembra di intuire, quando scorro i loro giardini, è __un atteggiamento assolutamente punk, messo al servizio delle solite finalità che si possono facilmente riassumere nella frase: *voleva essere popolare al liceo*__.

A volte mi viene il sospetto che quasi tutti i comportamenti umani si possano comprendere alla luce della frase: *voleva essere popolare al liceo*.

<hr>

Spero di non averti demoralizzato. In realtà i gardeners sono bella gente. Se ne conosci qualcuno [scrivimi](mailto:web@zulianis.eu).

<p class="date">Nota del 22 febbrio 2021, notte.</p>

[//begin]: # "Autogenerated link references for markdown compatibility"
[digital-gardens]: digital-gardens.md "Digital gardens"
[libri]: ../libri/libri.md "Libri"
[ux-ui]: ../media/ux-ui.md "UX/UI"
[estetica-neon]: ../estetica-neon.md "Estetica neon"
[//end]: # "Autogenerated link references"