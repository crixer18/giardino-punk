I"a<h1 id="digital-gardeners">Digital Gardeners</h1>

<h2 id="chi-sono-questi-strani-individui-che-si-aggirano-per-il-web-con-le-mani-sporche-di-terriccio">Chi sono questi strani individui che si aggirano per il web con le mani sporche di terriccio?</h2>

<p>Ficcanasando nel digital garden di <a href="https://maximevaillancourt.com/">Maxime Vaillancourt</a> ho scoperto che esiste un <a href="https://nesslabs.com/digital-gardeners">gruppo Telegram</a>, cito:</p>

<blockquote>
  <p>for people actively using (sometimes building) solutions to tend to their mind garden.</p>
</blockquote>

<p>Posso finalmente confessartelo: finora non ero del tutto sicuro che qualcuno effettivamente stesse usando e sviluppando giardini digitali. E non è una questione di numeri (un fenomeno è un fenomeno anche se lo fanno in pochi, tipo lo sapevi che la prima edizione del singolo <a href="https://www.youtube.com/watch?v=yqrAPOZxgzU"><em>God Save the Queen</em> dei Sex Pistols</a> uscì in pochissime copie e adesso è uno dei dischi più ricercati di sempre? - pare ce ne siano in giro nove).</p>

<p>Il punto è che, oltre al sopracitato Maxime Villancourt, pare che nessuno abbia mai sentito il bisogno di sviluppare un template per <a href="https://jekyllrb.com/">Jekyll</a> pensato propriamente per i giardini digitali, e questo mi ha fatto riflettere. A volte sembra quasi che <a href="https://github.com/MaggieAppleton/digital-gardeners">Maggie Appleton</a> si sia inventata tutto (e sì, lo so che oltre a Jekyll ci sono <a href="https://www.gatsbyjs.com/">Gatsby</a> e Hugo e altri mille tools!).</p>

<p>Ammesso e non concesso che questi digital gardeners effettivamente esistano, prima di tutto vorrei capire <strong>qual è l’origine della loro ossessione per la letteratura</strong> - hai fatto caso ai tre tools che ho citato? In effetti, ho notato che da quando ho cominciato a interessarmi alle strutture dei digital gardens non ho più trovato in tempo di leggere [<a href="../libri/libri.md" title="Libri">libri</a>]. L’ironia non gli manca.</p>

<p>Una cosa che tutti i digital garden che ho visto hanno in comune è un certo <strong>minimalismo estetico</strong>, la tendenza a concentrare la curiosità del gardener più sul contenuto testuale che sull’aspetto. È vero quello che dico sempre, ossia che ci sono note praticamente su qualsiasi cosa, ma è anche vero che sono collocate all’interno di ambienti che, dal punto di vista visivo, non hanno granchè di interessante (e con questo non voglio certo dire che l’[<a href="../estetica-neon.md" title="Estetica neon">estetica-neon</a>] sia un’idea originale nè tanto meno una bellezza conturbante).</p>

<p>Un’altra cosa che vorrei aggungere all’identikit del giardiniere digitale è una bella spilla col gattino da appuntare alla felpa. I digital gardeners sono quasi tutti <strong>grandi appassionati di <a href="https://github.com/">GitHub</a> e materiale open source</strong>. Nella vita fanno gli sviluppatori, o perlomeno sono degli smanettoni capaci di fatturarci su. Sono liberali (anche se sembra contraddire la questione dell’open source) e progressisti. Sono attivi su Twitter, ascoltano podcast e seguono l’hashtag “#webdeveloping”. Ma in fondo, di cosa parlano?</p>

<p>Io credo di se stessi.</p>

<p>Hanno trovato un modo culturalmente appetibile di essere micro-influencer nel web, licenziando i social network e le loro dinamiche di capitalismo della sorveglianza (in effetti, molti giardeners che ho visto sono anche attenti ai temi della privacy). Quello che mi sembra di intuire, quando scorro i loro giardini, è <strong>un atteggiamento assolutamente punk, messo al servizio delle solite finalità che si possono facilmente riassumere nella frase: <em>voleva essere popolare al liceo</em></strong>.</p>

<p>A volte mi viene il sospetto che quasi tutti i comportamenti umani si possano comprendere alla luce della frase: <em>voleva essere popolare al liceo</em>.</p>

<hr />

<p>Spero di non averti demoralizzato. In realtà i gardeners sono bella gente. Se ne conosci qualcuno <a href="mailto:web@zulianis.eu">scrivimi</a>.</p>

<p class="date">Nota del 22 febbrio 2021, notte.</p>

:ET