I"O<h1 id="random-access-memories-dei-daft-punk">Random Access Memories dei Daft Punk</h1>

<p>Avevo quattordici anni quando ho visto <em>Tron Legacy</em> al cinema. Mi ricordo quel cameo nella <a href="https://www.youtube.com/watch?v=ASYLSQCa97w">scena del bar</a>, so di aver pensato che è facile fare un’apparizione in un film quando sei un uomo con un casco. Qualche anno dopo ho guardato anche il primo <em>Tron</em> del 1982.</p>

<p>Qualunque sia la mia idea di <em>punk</em> oggi, è difficile spiegare quanto sia stata influenzata da quei due film: dall’[<a href="../estetica-neon.md" title="Estetica neon">estetica-neon</a>], all’impresa di Flynn Jr. alla Encom, che sfiorerebbe il [<a href="../da-fare/solarpunk.md" title="Solarpunk">solarpunk</a>], se solo ci fosse mai il sole. E poi ovviamente la [<a href="musica.md" title="Musica">musica</a>], una musica che comunica direttamente col complesso delle atmosfere cyberpunk, senza però avere niente di niente a che vedere col genere musicale punk (cosa che notava anche Mark Fisher, autore di <em>K-punk</em>, quando mi sono chiesto [<a href="../digital-gardens/che-cosa-direbbe-mark-fisher-dei-giardini-digitali.md" title="Che cosa direbbe Mark Fisher dei giardini digitali">che-cosa-direbbe-mark-fisher-dei-giardini-digitali</a>]). In quel momento, con quei due film, ho capito che <em>punk</em> voleva dire anche altro. E insieme ho capito anche che, in una forma o in un’altra, un suo legame col mondo della musica era inevitabile.</p>

<p><strong><em>Random Access Memories</em></strong> è uscito quando avevo diciassette anni, ho comprato il cd. Non è stato il primo disco dei Daft Punk che ho ascoltato per intero, ma è senza dubbio quello che ho ascoltato più volte. Non era più così “upbeat” come i loro dischi di un tempo. Era, per certi aspetti, quasi un concept album, una storia <strong>sul rincorrere quella musica che prima si credeva essere il futuro</strong> (e lo dice prorpio Giuseppe Giorgio nell’intro alla terza traccia), ma che ormai si sa essere il passato.</p>

<p>“<em>Give life back to music</em>” è il primo brano. Lo stesso titolo del disco, “<em>Random Access Memories</em>”, parla della nostalgia. E siamo sinceri, quando Pharrell Williams canta “<em>We’re up all night to get lucky</em>”, tu gli credi?</p>

<p>C’erano i Daft Punk prima di Sia e di Ultimo, a combattere la nostra partita contro il mercato dell’immagine a ogni costo. Non c’erano i social network e lo streaming, ma due dj francesi avevano capito che l’industria musicale chiedeva troppo di loro stessi. Due punk avevano deciso di non darglielo.</p>

<p>Poi c’è stato The Weekend, che guarda caso proprio qualche giorno fa ha toccato le vette del mondo con la sua performance durante il Midtime Show del Super Bowl. Un’ultima scommessa, e un’utlima vittoria prima dell’epilogo.</p>

:ET