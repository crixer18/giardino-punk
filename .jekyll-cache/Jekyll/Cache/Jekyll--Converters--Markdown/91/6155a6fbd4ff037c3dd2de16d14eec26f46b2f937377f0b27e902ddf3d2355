I"w<h1 id="le-conseguenze-politiche-del-genere">Le conseguenze politiche del genere</h1>

<h2 id="la-stampa-e-il-mondo-culturale-che-ancora-una-volta-lhanno-fatta-fuori-dal-vaso">La stampa e il mondo culturale che ancora una volta l’hanno fatta fuori dal vaso</h2>

<p>Venerdì 19 marzo 2021 è uscita sulla rivista Sette del Corriere della Sera un’intervista alla rapper Madame, nota al grande pubblico per la sua performance a Sanremo di quest’anno. L’intervista, firmatad da Teresa Ciabatti, fa il paio con un articolo uscito mesi fa sempre sul Sette (prefazione di Ciabatti) in cui lo scrittore sestina Strega Jonathan Bazzi parlava pubblicamente del suo essere gender fluid. Fanno il paio, come ho detto, perchè l’intervista a Madame si è guadaganta la copertina di Sette con il titolo: <strong>“<em>Un giorno mi sveglio femmina e l’altro maschio.</em>“</strong></p>

<p>Ora, per quanto rigurada Bazzi e la sua leggerezza nell’uso di “sesso” e “genere” è un argomento di cui ho già discusso su Instagram e non voglio tornarci più. Ma proprio dallo stesso punto vorrei partire per parlare dell’intervista di Madame. Ci tengo a mettere in chiaro che questa non è una critica verso Madame, che essendo nata nel 2002 e non essendo un’attivista, probabilmente dà per scontati molti dei concetti su cui io pedantemente mi soffermo. Questa è semmai una critica a chi, conoscendo la società e (si spera) questi temi, non ha ritenuto necessario fare qualche specifica, e anzi ha trovato che fosse una buona idea titolare la rivista in una maniera <strong>tra il <em>rainbowashing</em> e il <em>clickbait</em></strong>.</p>
:ET